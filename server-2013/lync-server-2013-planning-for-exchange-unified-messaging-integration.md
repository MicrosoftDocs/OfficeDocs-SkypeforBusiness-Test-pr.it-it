---
title: "Lync Server 2013: Pianificazione dell'integrazione della messaggistica unificata di Exchange"
TOCTitle: Pianificazione dell'integrazione della messaggistica unificata di Exchange
ms:assetid: e7c63a71-2d99-4aa9-b649-36c1a431bdf1
ms:mtpsurl: https://technet.microsoft.com/it-it/library/Gg399031(v=OCS.15)
ms:contentKeyID: 49302300
ms.date: 08/24/2015
mtps_version: v=OCS.15
ms.translationtype: HT
---

# Pianificazione dell'integrazione della messaggistica unificata di Exchange in Lync Server 2013

 

_**Ultima modifica dell'argomento:** 2012-10-13_

Lync Server 2013 supporta l'integrazione con Messaggistica unificata di Exchange per combinare la messaggistica vocale e la messaggistica di posta elettronica in una singola infrastruttura. In Microsoft Exchange Server 2007 Service Pack 1 (SP1) e Microsoft Exchange Server 2010, Messaggistica unificata di Exchange è uno dei diversi ruoli del server di Exchange che è possibile installare e configurare.

In Microsoft Exchange Server 2013, Messaggistica unificata di Exchange viene eseguito come servizio in un server delle cassette postali di Exchange. Per le distribuzioni di VoIP aziendale di Lync Server 2013, la messaggistica unificata combina la messaggistica vocale e la messaggistica di posta elettronica in un singolo archivio accessibile da un telefono (Outlook Voice Access) o da un computer. La messaggistica unificata e Lync Server 2013 nell'insieme offrono servizi di risponditore automatico, Outlook Voice Access e operatore automatico agli utenti di VoIP aziendale.

Per ulteriori informazioni sulle modifiche di architettura in Microsoft Exchange Server 2013, vedere l'argomento relativo alle modifiche dell'architettura per i servizi vocali nella documentazione di Microsoft Exchange Server 2013 all'indirizzo [http://go.microsoft.com/fwlink/p/?LinkId=266730](http://go.microsoft.com/fwlink/p/?linkid=266730).

Affinché queste funzionalità siano supportate in una distribuzione locale di Messaggistica unificata di Exchange, è necessario eseguire una delle applicazioni seguenti:

  - Microsoft Exchange Server 2007 Service Pack 1 (SP1) o service pack più recente

  - Microsoft Exchange Server 2010 o service pack più recente

  - Microsoft Exchange Server 2013

## Argomenti della sezione

  - [Funzionalità della messaggistica unificata integrata e Lync Server 2013](lync-server-2013-features-of-integrated-unified-messaging.md)

  - [Componenti e topologie per la messaggistica unificata locale in Lync Server 2013](lync-server-2013-components-and-topologies-for-on-premises-unified-messaging.md)

  - [Linee guida per l'integrazione della messaggistica unificata locale con Lync Server 2013](lync-server-2013-guidelines-for-integrating-on-premises-unified-messaging.md)

  - [Processo di distribuzione per l'integrazione della messaggistica unificata locale con Lync Server 2013](lync-server-2013-deployment-process-for-integrating-on-premises-unified-messaging.md)

